ΗΒ. 1. CAP. 44, 45. s 105—109. 321

pereat Atreus, Durum hoc san03 talis enim interitus
non est sine gravi sensu3 illa inania:

lpse summis saxis fixus asperiS, evisceratus,
Latere pendens, saxa spargens tabo, sanie
et sanguine atro.

5 Non ipsa saxa magis sensu omni vacabunt quam ille
‘latere pendens', cui se hic cruciatum censet optare.
Quae essent dura, si sentiret, nulla sunt sine sensu.
Illud vero perquam inane:

. Neque sepulcrum, qu6 recipiat, habeat por-
tum c6rporis,
ιο Ubi remissa humana vita c6rpus requiescat

malis.

Vides, quanto haec in errore versentur3 portum esse
corporis et requiescere in sepulcro putat mortuum,
magna culpa Pelopis, qui non erudierit fflium nec
docuerit, quatenus esset quidque curandum. 45

15 Sed quid singulorum opiniones animadvertam, 108
nationum varios errores perspicere cum liceat? Con-
diunt Aegyptii mortuos et eos servant domi, Persae
etiam cera circumlitos condunt, ut quam maxime per-
maneant diuturna corpora. Magorum mos est non

πο humare corpora suorum, nisi a feris sint ante laniata.
In Hyrcania plebs publicos alit canes, optumates do·
mest-loos. Nobile autem genus canum illud scimus
esse3 sed pro sua quisque facultate parat, a quibus
lanietur, eamque optumam illi esse censent sepulturam.

25 Permulta alia colligit Chrysippus, ut est in omni
historia curiosus3 sed ita taetra sunt quaedam, ut ea
fugiat et reformidet oratio. Totus igitur hic locus
est contemnendus in nobis, non neglegendus in nostris,
ita tamen, ut mortuorum corpora nihil sentire vivi

ω sentiamus. Quantum autem consuetudini famaeque 109
dandum sit, id curent vivi, sed ita, ut intellegant
nihil id ad mortuos pertinere.

010. 1v. 1. ' 21

