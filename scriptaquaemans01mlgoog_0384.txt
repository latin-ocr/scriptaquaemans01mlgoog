334 TUSCULANARUM DISPUTATIONUM

odiosum, contra naturam dicunt, nee tamen malum.
Hic, qui solum hoc malum dicit et malorum omnium
18 extremum, sapientem censet id suave dicturum. Ego
a te non postulo, ut dolorem eisdem verbis adficias,
quibus Epicurus [voluptatem] , homo, ut scis, volup· ⁵
tarius. Ille dixerit sane idem in Phalaridis taum,
quod, si esset in lectulo; ego tantam vim non tribuo
sapientiae contra dolorem. Si fortis est in perferendo,
officio satis est3 ut laetetur etiam, non postulo. Tristis
enim res estsine dubio, aspera, amara, inimica na· ιο
19 turae, ad patiendum tolerandumque difficilis. Aspice
Philoctetam, cui concedendum est gementi3 ipsum
enim Herculem viderat in Oeta magnitudine dolorum
eiulantem. Nihil igitur hunc virum sagittae, quas ab
Hercule acceperat, tum consolantur, cum ιε

Ε viperino morsu venae viscerum
Veneno inbutae taetros eruciatus cient.

Itaque exclamat auxilium expetens, mori cupiens:

Heu! qui salsis fluctibus mandet
Me ex sublimo vertice saxi? ευ
Iam iam absumor, conficit animam

Vis volneriS, ulceris aestus.

Difficile dictu videtur eum non in malo esse, et magno
quidem, qui ita clamare cogatur.

280 Sed videamus Herculem ipsum, qui tum dolore 85
frangebatur, cum inmortalitatem ipsa morte quaerebat.
Quas hic voces apud Sophoclem in Trachiniis edit!
cui cum Deianira sanguine Centauri tinctam tunicam
induisset inhaesissetque ea visceribus, ait ille:

Ο multa dictu gravia, perpessu aspera, 80
Quae corpore exanclata atque animo pertuli!
Nec mihi Iunonis terror inplacabilis

Nec tantum invexit tristis Eurystheus mali,
Quantum lina vaecors Genei partu edita.
Haec me inretivit veste furiali inscium, ³5

