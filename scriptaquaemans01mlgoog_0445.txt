LIB. IV. CAP. 4—6. ς 8—12. 395

ne omnia dilabantur, si unum aliquid effugerit. Quo-
niam, quae Graeci ποὲθη vocant, nobis perturbationes
appellari magis placet quam morbOS, in his explicandis
veterem illam equidem Pythagorae primum, dein Pla-
5 tonis discriptionem sequar, qui animum in duas partes
dividunt, alteram rationis participem faciunt, alteram
expertem3 in participe rationis ponunt tranquillitatem,
id est placidam quietamque constantiam, in illa altera
motus turbidos cum irae, tum cupiditatis, contrarios
10 inimicosque rationi. Sit igitur hic fons3 utamur tamen
in his perturbationibus discribendis Stoicorum defini-
tionibus et partitionibus, qui mihi videntur in hac
quaestione versari acutissime.
Est igitur Zenonis haec definitio, ut perturbatio
15 sit, quod πάθος ille dicit, aversa a recta ratione contra
naturam animi commotio, Quidam brevius pertur-
bationem esse adpetitum vehementiorem, sed vehe-
mentiorem eum volunt esse, qui longius discesserit a
naturae constantia. Partes autem perturbationum
20 volunt ex duobus opinatis bonis nasci 'et ex duobus
opinatis :uali83 ita esse quattuor, ex bonis libidinem

11

6

et laetitiam, ut sit laetitia praesentium bonorum, v

libido futurorum, ex malis metum et aegritudinem

nasci censent, metum futuris, aegritudinem praesen-
25 tibus; quae enim venientia metuuntur, eadem adficiunt
aegritudine instantia. Laetitia autem et libido in bo-
norum opinione versantur, cum libido ad id, quod
videtur bonum, inlecta et inflammata rapiatur, laetitia
ut adepta iam aliquid concupitum ecferatur et gestiat.
eo Natura enim omnes ea, quae bona videntur, sequuntur
fugiuntque contraria. Quam ob rem simul obiecta
species est cuiuspiam, quod bonum videatur, ad id
adipiscendum impellit ipsa natura. Id cum constanter
prudenterque fit, eius modi adpetitionem Stoici βού-
⁸5 λησιν appellant, nos appellemus voluntatem. Eam
illi putant in solo esse sapiente, quam sic definiunt:
voluntas est, quae quid cum ratione desiderat. Quae

12

