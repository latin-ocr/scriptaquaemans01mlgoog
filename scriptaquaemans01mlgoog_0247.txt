ΠΒ. ΙΠ. CAP. 20, 21. ς ‹se-⁷2. 197

societas , coniunctiO, caritas, et emolumenta et detri-
menta, quae ὠφελήματα et βλάμματοι appellant, com-
munia esse voluerunt3 quorum altera prosunt, nocent
altera. Neque solum ea communia, verum etiam paria

5 esse dixerunt. Incommoda autem et commoda (ita
enim εὐχρηστήματα et δυσχρηστήμοιτα appello) com-
munia esse voluerunt, paria noluerunt. Illa enim,
quae prosunt aut quae nocent, aut bona sunt aut
mala, quae sint paria necesse est3 commoda autem

ιο et incommoda in eo genere sunt, quae praeposita et
reiecta dicimus; ea possunt paria non esse. Sed
emolumenta communia esse dicuntur, recte autem
facta et peccata non habentur communia. Amicitiam ’10
autem adhibendam esse censent, quia sit ex eo genere,

ιε, quae prosunt. Quamquam autem in amicitia alii
dicant aeque caram esse sapienti rationem amici ac
suam, alii autem sibi cuique cariorem suam, tamen
hi quoque posteriores fatentur alienum esse a iustitia,
ad quam nati esse videamur, detrahere quid de ali-

36 quc, quod sibi assumat. Minime vero probatur huic
disciplinae, de qua loquor, aut iustitiam aut amicitiam
propter utilitates adscisci aut probari. Eaedem enim
utilitates poterunt eas labefactare atque pervertere.
Etenim nec iustitia nec amicitia esse omnino poterunt,

25 nisi ipsae per se expetuntur. Ius autem, quod ita ‘11
dici appellarique possit, id esse natura, alienumque
esse a sapiente non modo iniuriam cui facere, verum
etiam nocere. Nec vero rectum ⁴est cum amicis aut
bene meritis consociare aut coniungere iniuriam,

Ι so gravissimeque et verissime defenditur numquam aequi-
tatem ab utilitate posse seiungi, et, quicquid aequum
iustumque esset, id etiam honestum vicissimque,
quicquid esset honestum, id iustum etiam atque
aequum fore. Ad easque virtutes, de quibus dispu- 72

35 tatum est, dialecticam etiam adiungunt et physicam, ’
easque ambas virtutum nomine appellant, alteram,
quod habeat rationem, ne cui falso assentiamur neve

