Lm. 1. οΑΡζ 20, 21. ς ‹ss-72. Lm. 11. ARGUM. 119

tranquillae, quietae, beatae vitae deduceret? Qui quod
tibi parum videtur eruditus, ea causa est, quod nullam
eruditionem esse duxit, nisi quae beatae vitae disci-
plinam iuvaret. An ille tempus aut in po‘etis evol· '12

5 vendis, ut ego et Triarius te hortatore facimus, con-
sumeret, in quibus nulla solida utilitas omnisque
puerilis est delectatio , aut se, ut Plato, in musicis,
geometria, numeris, astris contereret, quae et a falsis
initiis profecta vera esse non possunt et, si essent

10 vera, nihil afferrent, quo iucundius, id est quo melius
viveremus, eas ergo artes persequeretur, vivendi artem
tantam tamque operosam et perinde fructuosam relin-
queret? Non ergo Epicurus ineruditus, sed ii indocti,
qui, quae pueros non didicisse turpe est, ea putant

ιε» usque ad senectutem esse discenda. Quae cum dixisset,
Explicavi, inquit, sententiam meam, et eo quidem
consili0, tuum iudicium ut cognoscerem, quae mihi
facultas, ut id meo arbitratu facerem, ante hoc tempus
numquam est data.

 

M. TULLII CICERONIS·
DE suasus BONORUM ET MALORUM

AD BRUTUM
LIBER SECUNDUS. ·

ARGUMENTUM.

In hoc libro Epicuri decreta a Cicerone reprehenduntur
et refutantur, qui initio non perpetua oratione utitur, sed
mavult in singulis insistens Torquatum interrogare et ex iis,
quae is concesserit, argumenta concludere (cap. 1). Primum
igitur Epicurum in ipsa vi et natura voluptatis constituendas
se dissidere ostendit breviter subinde Torquato ad interrogata
respondente3 tum enim eam voluptatem Epicurum dicere , quae

