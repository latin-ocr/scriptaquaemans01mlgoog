v-- ν- .- -ς -. v-u

..-..-. --.-. .- ..-.- v—o -.-

LLB. 111. CAP. 33, 34. 5 'ze—84. 389 '

brarum obfudit exsilium, aut eorum, quae modo dixi,
si quid extitit3 etsi singularum rerum sunt propriae
consolationes, de quibus audies tu quidem, cum voles.
Sed ad eundem fontem revertendum est, aegritudinem
ο omnem procul abesse a sapiente, quod inanis sit,
quod frustra suscipiatur, quod non natura exoriatur,
sed iudicio, sed opinione, sed quadam invitatione ad
dolendum , cum id decreverimus ita fieri oportere.

Hoc detract0, quod totum est voluntarium, aegritudo 88
,ι ιο erit sublata illa maerens , morsus tamen et con-

tractiuncula quaedam animi relinquetur. Hanc dicant
sane naturalem, dum aegritudinis nomen absit grave,
taetrum, funestum, quod cum sapientia esse atque, ut
ita dicam, habitare nullo modo possit. At quae stirpes
ιτ, sunt aegritudinis, quam multae, quam amarae! quae
ipso trunco everso omnes eligendae sunt et, si necesse
erit, singulis disputationibus. Superest enim nobis
hoc, cuicuimodi est, otium. Sed ratio una omnium
est aegritudinum, plura nomina. Nam et invidere
πο aegritudinis est et aemulari et obtrectare et misereri
et angi, lugere, maerere, aerumna adfici, lamentari,
sollicitari, dolere, in molestia esse, adflictari, desperare.
Haec omnia definiunt Stoici, eaque verba, quae dixi,
‚ singularum rerum sunt, non, ut videntur, easdem res
25 significant, sed aliquid differunt, quod alio loco for-
tasse tractabimus. Haec sunt illae fibrae stirpium,
quas initio dixi, persequendae et omnes eligendae, ne
umquam ulla possit existere. Magnum opus et difficile,
quis negat? quid autem praeclarum non idem arduum?

[ so sed tamen id se effecturam philosophia profitetur, nos

modo curationem eius recipiamus. Verum haec qui·
dem hactenus, cetera, quotienscumque voletis, et hoc
loeo et aliis parata vobis erunt.

 

84

