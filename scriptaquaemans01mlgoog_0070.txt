20 ARGUMENTUM LIB. 11. ·

non possint ex eo, unde non sint (c. 6 extr.), qua in re tota
controversia agitur. Initio facto a sensibus ostendit vera esse
et certa iudicia sensuum, quippe nullis valetudinis aliarumve
rerum impedimentis laborantium, praesertim si ars adhibeatur
et exercitatio. Ex his igitur visis oriri ἐννοίας, notitias3 quae
si falsae aut incertae sint, omnem rerum et cognitionem et
memoriam tolli. Maxime vero virtutum cognitionem documento
esse multa et comprehendi posse et percipi. Ergo si qui com-
prehendi quidquam posse negent, eos ipsam virtutem tollere,
immo vitam evertere funditus et animal animo orbare (c. ¹7-
10). Deinde et horum reicit sententiam, qui certum esse quid-
ffizffnfffissnssasissfflaffiffl233⁰{ussbffl30vffnfssiiff3ffss
veri iudicari non possit, et eorum rationem, qui percepta cum
negent, perspicua largiuntur3 neque enim perspicuum esse quid-
quam posse, v. c. avem albam esse, quando accidere possit,
ut eadem sit nigra (c. 10- 11). Quoniam autem perceptio cum
adsensione coniuncta sit, hanc docet esse certissimam c. 12.
His disputatis et expositis (c. 13) totius Academicorum rationis
fundamentis ostendit aut eorum ratiocinationeS, quibus nihil
comprehendi contendant, incertas esse aut falsum id, quod
disputent (c. 14). Sed ut pares esse Academicis possimus neque
a veritate desciscamus, necesse esse primo, quae pro perspi-
cuitate responderi possint, tenere nos„ deinde captiosis eorum
interrogationibus. occurrere (c. 15). Itaque explicatis c. 15
tribus Academicorum arg1m1entiS, quorum primum et ultimum
est genus illud interrogandi, quod Soriten veteres vocabant,
quibus contendunt nihil inter visa falsa et vera interesse, iis
(c. 16-18) respondet et totum illud genus interrogandi tamquam
vitiosum reicit. His singulis deinde respondet Cicero, postea
quam primo se Lucullo excusaverat de ph1losophiae Academicae
studio, magnum se opinatorem esse confessus (c. 20—21);
deinde de Antiochi in deserenda Philonis disciplina levitate
pauca dixerat (c. 22). Commemoratis ergo summorum hominum
auctoritatibuS, qui nihil certi esse contenderint (c. 23—24),
sensuum veritatem impugnat. Aut cum Epicuro dicendum esse
sensus numquam fallere hominem et, si semel mentiti sint,
numquam iis credendum aut cum Lucullo alia sensuum visa
esse vera, alia falsa3 quo sumpto nullam verorum a falsis
discernendorum notam relinqui (c. 25—26). Male autem illud
obici, artificiis adhibitis et cogitatione effici posse , ut intelle-
gamus aliter res esse ac videantur, somnia, ubi evigilaverimus,
falsa putari, visa vinolentorum et furiosorum, ubi se receperint.
Nam de hoc non · disputari, sed, qualia haec videantur, cum
videantur, id quaeri. Non enim esse dubium, quin, cum vide-
antur, probentur, ex quo efficiatur inter visa vera et falsa

